# Laboratorium 6 - Zrównoleglanie operacji

Zadana modyfikacja to zmiana obrazków na czarno-białe zamiast zamiany kolorów zielonego i niebieskiego - prościzna. O ile nie jest się zagorzałym przeciwnikiem wyrażeń lambda jak ja, to najtrudniejszą częścią tego zadania jest znalezienie zestawu dostatecznie śmiesznych obrazków do modyfikacji, a najbardziej czasochłonną - zmienianie ich formatu do jpg i rozmiaru tak, aby końcowa aplikacja miała w ogóle co mielić, bo koniec końców macie pokazać, jak zwiększenie puli wątków przyspiesza ten proces.
W repo już załączyłem trochę obrazków, więc teoretycznie nie trzeba ich szukać. Nie wiem jak inni prowadzący, ale dr Gołuński niezbyt patrzył co tam się dzieje - wystarczy pokazać jeden folder z oryginalnymi obrazkami oraz jak ich czarno-białe wersje pojawiają się w drugim. Z drugiej strony może jednak się za którymś razem rzucić w oczy, że studenci pokazują mu te same foldery, więc lepiej bedzie tę bazę obrazków lekko pozmieniać we własnym zakresie.
